---
title:  "Assignments"
date: 2021-07-01
---

## Forberedelse inden kursusstart
Det er vigtigt at du forbereder dig til dette kursus. Vi har forsøgt at designe et fedt kurset således at alle der vil kan klare sig godt, men det kræver fordybelse, isæt hvis du aldrig har haft et universitetskursus i organisationsteori og/eller python. Herunder kan du læse om kursets større opgaver, også kaldet for assignments. Man kan godt gå til eksamen uden at løse assignments, men vi anbefaler at man forsøger at bestå alle assignments. De er designet til at optimere udbyttet (læring + karakter) af kurset.

Vi forventer at du har løst Assignment 0 og Assignment 1 inden første forelæsning. Denne side indeholder praktisk information om opgaverne. Alle opgaver i kurset skal afleveres via Absalon på [dette link](https://absalon.ku.dk/courses/51834/assignments).

**Assignment 0:** Tilgængelig nu, [her](https://absalon.ku.dk/courses/51834/assignments). Deadline 6. September, kl. 12:00. Løses individuel og afleveres på Absalon.

**Assignment 1:** Tilgængelig nu, a[her](https://absalon.ku.dk/courses/51834/assignments). Deadline 6. September, kl. 12:00. Løses individuel og afleveres på SurveyXact.

**Assignment 2:** Tilgængelig fra d. 1. November. Grupper. 


## Assignment 0 - Python
Assignment 0 er et læringsmodul der er udviklet for at sikre at du har de rette forudsætninger for at kunne følge [Datadrevet Organisationsanalyse](https://nicklasjohansen.github.io/DO2021/). Assignment 0 giver dig et overblik over basic python og hvordan man bruger det til dataanalyse. Du vil også blive introduceret til markdown. På kursets hjemmeside vil du finde hjælp til installation.

1. [Installer anaconda og andre software](/post/installering/)
2. Download Assignment 0 via Absalon
3. Åben Assignment 0 i Jupyter Notebook, [guide] guide](https://www.codecademy.com/articles/how-to-use-jupyter-notebooks).
4. Løs Assignment 0 - gør dit bedste.
5. Når du går i stå bør du trouble shoote i denne rækkefølge:
	- Gennemse påkrævet litteratur for hjælp
	- Søg på google og læs især Q&A artikler fra [StackOverflow](https://stackoverflow.com/)
	- Spørg en ven. Alle kender nogen der kan python. 
	- Indsend et github issue på kursets fælles [github repository](https://github.com/NicklasJohansen/DO2021/)


## Assignment 1 - Organisationsteori
Assignment 1 omhandler organisationsteori. Du bedes læse tre kapitler fra Scott & Davis (2007) kapitel 2-4 (78 sider). De giver hvert sit perspektiv på og forståelse af organisation. Du vil modtage et SurveyXact link på din mail, hvor du bedes svare på nedenstående spørgsmål. Når du har indsendt dine svar på spørgeskemaet har du afleveret Assignment 1. 

#### Kap. 2: Organizations as Rational Systems
- Hvilke komponenter har organisationen anskuet som rationelt system?
- Hvorfor mener Taylor, at opgaver skal brydes mest muligt ned og tidsstyres til mindste detalje?
- Hvordan adskiller Webers forståelse af den rationelle organisation fra Taylors?
- Hvordan adskiller Simons administrative man sig fra den klassiske forståelse af economic man?
- Hvordan lyder dit bedste bud på en organisationsdefinition?

####  Kap 3. Organizations as Natural Systems
- Hvordan kan målkompleksitet siges at bygge på en bottom up-forståelse af organisationen?
- Hvad er uformel struktur?
- Hvad er den vigtigste lære af Hawthorne-studierne?
- Hvad ligger der i processen “institutionalisering af organisationer”?
- Hvad er de vigtigste forskelle mellem det rationelle perspektiv og naturligt system-perspektivet?


####  Kap 4. Organizations as Open Systems
- Uddyb det forhold, at åbent system-perspektivet er på et andet (højere) analyseniveau end hhv. det rationelle perspektiv og naturligt system-perspektivet?
- Hvad er forholdet mellem tale og handling i en organisation med løse koblinger?
- Hvad er forskellen mellem at anskue organisationen som hhv. et kybernetisk og et åbent system?
- Hvordan hænger design af organisationer sammen med organisationers omgivelser, når man spørger en contingency-teoretiker?
- Hvilken påvirkning har omgivelser på organisationer ifølge Weick?
